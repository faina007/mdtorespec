Type begrippenlijst: Open \
Deze begrippenlijst wordt gebruikt binnen het attribuut eventType

| Label                  | Definitie                                                                                                                                                                                                                              |
| ---------------------- | -------------------------------------------------------------------------------------------------------------------------------------------------------------------------------------------------------------------------------------- |
| Creatie                | Creatie van een informatieobject door een auteur.                                                                                                                                                                                      |
| Ontvangst              | Ontvangst van een informatieobject door de archiefvormer.                                                                                                                                                                              |
| Verzending             | Verzending van een informatieobject door de archiefvormer.                                                                                                                                                                             |
| Opname                 | Opname van een informatieobject in een applicatie met de bijbehorende metagegevens. De opname vindt bijvoorbeeld plaats na creatie of ontvangst en wordt gerealiseerd door registratie en opslaan.                                     |
| Digitalisering         | Het scannen van een fysiek informatieobject, waardoor een digitaal informatieobject ontstaat.                                                                                                                                          |
| Vervanging             | Formele vervanging van een informatieobject door een ander informatieobject, waarbij het vervangende informatieobject de plaats en archiefwettelijke status overneemt en het originele informatieobject die plaats en status verliest. |
| Bevriezing             | ‘Bevriezen’ van het informatieobject, waarna geen wijzigingen meer zijn toegestaan. Voorbeelden zijn afsluiten van dossier of afronden van een tekstdocument.                                                                          |
| Conversie              | Omzetting van het informatieobject van het ene naar het andere formaat.                                                                                                                                                                |
| Export                 | Exporteren van een informatieobject en de metagegevens uit de applicatie.                                                                                                                                                              |
| Import                 | Importeren van een informatieobject met de metagegevens uit de applicatie.                                                                                                                                                             |
| Kopie                  | Kopiëren van een informatieobject met de metagegevens binnen de applicatie zodat een nieuw informatieobject ontstaat. NB: unieke metagegevens worden bij een kopie wel gewijzigd.                                                      |
| Migratie               | Verplaatsen van het informatieobject van de ene hard- en/of softwareconfiguratie naar een andere, zonder het formaat te wijzigen.                                                                                                      |
| Vernietigen            | Vernietigen van informatie is het blijvend ontoegankelijk maken van die informatie, waardoor deze niet meer vindbaar, beschikbaar, leesbaar, interpreteerbaar en betrouwbaar is.                                                       |
| Overbrenging           | Formeel overbrengen van het informatieobject en bijbehorende metagegevens naar een archiefbewaarplaats, waarbij het zorgdragerschap ook wordt overgedragen.                                                                            |
| Uitplaatsing           | Uitplaatsen van een informatieobject en bijbehorende metagegevens naar een beheeromgeving buiten de eigen organisatie, zonder daarbij het zorgdragerschap over te dragen.                                                              |
| Wijziging              | Wijzigen van het informatieobject of de bijbehorende metagegevens.                                                                                                                                                                     |
| Publicatie             | Publiceren van het informatieobject en bijbehorende metagegevens, bijvoorbeeld op een openbare webpagina.                                                                                                                              |
| Accordering            | Het accorderen van een informatieobject. Dit kan bijvoorbeeld door een digitale handtekening.                                                                                                                                          |
| Validatie Handtekening | Controle of de digitale handtekening daadwerkelijk door de desbetreffende actor is gezet.                                                                                                                                              |
