Een attribuutspecificatie beschrijft de betekenis en de toegestane waarden van een attribuut dat in MDTO-metagegevens voor kan komen. 

Een attribuutspecificatie bestaat uit de volgende onderdelen:


| Onderdeel      | Beschrijving                                                                                                                                                                                                                                                                                                                                                                                                                                                                                                                          |
| -------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Naam           | De naam van het attribuut. Deze wordt gebruikt om naar het attribuut te verwijzen.<br><br>De naam is een tekenreeks zonder spaties. Voor attributen wordt de naamgevingsconventie *lowerCamelCase* gebruikt.                                                                                                                                                                                                                                                                                                                          |
| Label          | De naam van het attribuut voor menselijke lezing.                                                                                                                                                                                                                                                                                                                                                                                                                                                                                     |
| Domein         | De klasse van objecten of gegevensgroepen waar dit attribuut een waarde voor kan hebben.                                                                                                                                                                                                                                                                                                                                                                                                                                              |
| Bereik         | De klasse(n) van waarden die toegestaan zijn voor het attribuut. Dit kan een datatype of een gegevensgroepklasse zijn. In een aantal gevallen zijn meerdere datatypen toegestaan.<br><br>Als het bereik “Verwijzing” is, dan is daarbij ook aangegeven naar welke klasse objecten verwezen wordt door dit attribuut. Bijvoorbeeld “Verwijzing (Bestand)” is een verwijzing naar een bestand.                                                                                                                                          |
| Doel           | Waarom het van belang is om dit attribuut op te nemen in metagegevens, vanuit het perspectief van duurzame toegankelijkheid. Bij de attributen van een gegevensgroep wordt geen doel vermeld.                                                                                                                                                                                                                                                                                                                                         |
| Definitie      | De betekenis van het attribuut.                                                                                                                                                                                                                                                                                                                                                                                                                                                                                                       |
| Begrippenlijst | Als het bereik “begripGegevens” is, dan is hier aangegeven welke begrippenlijsten zijn toegestaan voor dit attribuut. Mogelijk zijn:<br><br>*Gesloten:* Alleen de aangegeven begrippenlijst mag gebruikt worden. Uitbreiding hiervan is niet toegestaan.<br>Open: De aangegeven begrippenlijst mag gebruikt worden of een uitbreiding hiervan. Een uitbreiding wil zeggen dat er extra begrippen met een andere betekenis zijn toegevoegd aan de aangegeven begrippenlijst.                                                           |
| Verplichting   | Of het attribuut een waarde moet hebben. Mogelijk zijn:<br><br>*Verplicht:* Het attribuut moet altijd een waarde hebben.<br>*Verplicht, indien bekend:* Het attribuut moet een waarde hebben als deze binnen de verantwoordelijke organisatie noodzakelijk is voor het uitvoeren van werkprocessen en taken, bekend is of afgeleid kan worden van andere bekende gegevens. Tenzij hier redelijkerwijs niet aan voldaan kan worden. Zie voor een toelichting op “verplicht, indien bekend” het onderdeel *Definitie van MDTO-conform*. |
| Herhaalbaar    | Of het attribuut voor een object meerdere waarden mag hebben. Mogelijke waarden: “ja” of “nee”.                                                                                                                                                                                                                                                                                                                                                                                                                                       |
| Regels         | Nadere eisen waar de waarden van dit attribuut aan moeten voldoen. Hierin kan verwezen worden naar waarden van andere attributen.                                                                                                                                                                                                                                                                                                                                                                                                     |
| Toelichting    | Waar nodig, een toelichting ter verduidelijking van de specificatie. Een toelichting is alleen ter verduidelijking en bevat geen extra eisen.                                                                                                                                                                                                                                                                                                                                                                                         |
| Voorbeelden    | Voorbeelden van mogelijke waarden. De voorbeelden zijn alleen ter verduidelijking en bevatten geen extra eisen.<br><br>Als het bereik een gegevensgroepklasse is, dan bevat de specificatie meestal geen voorbeelden. Die zijn dan opgenomen bij de attributen van de gegevensgroep.                                                                                                                                                                                                                                                  |
